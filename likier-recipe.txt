Składniki:
200g wiórków kokosowych
500ml wódki
500ml mleka skondensowanego słodzonego
500ml mleka skondensowanego niesłodzonego (użyłam 7,5%)

Sposób przygotowania:
Wiórki kokosowe wsypać do litrowego słoika. Zalać wódką i zakręcić słoik. Pozostawić na ok. 1- 2 tygodnie, a najkrócej na noc w suchym, ciemnym miejscu. (U mnie słoik stał na blacie w kuchni, owinięty w ściereczkę).
Raz dziennie potrząsnąć słoikiem. (U mnie na drugi dzień wyglądało jakby wiórki wciągnęły cały płyn).
Po tygodniu wyłożyć sitko gazą lub pieluchą tetrową i ułożyć na garnku lub misce. Wyłożyć część wiórków kokosowych na sitko i dobrze je wycisnąć. Powtarzać czynność, aż do wykorzystania wszystkich wiórków. (Najlepiej wyciskać wiórki partiami, wtedy wyciśniemy najwięcej wódki kokosowej. U mnie wyszło 350ml).
Mleko skondensowane słodzone i niesłodzone wymieszać trzepaczką w misce. Następnie mieszając, wlewać powoli wódkę kokosową.
Gotowy likier przelać do butelki lub słoika i zakręcić. Przechowywać w lodówce. Podawać schłodzony.